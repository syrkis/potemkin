---
layout: blog
title: Test
date: 2023-05-28T08:44:22.447Z
thumbnail: /images/344799529_251390427575189_1700000071216598912_n.jpg
---
<!--StartFragment-->

Digtform 1:



Død er krigens værktøj og konsekvens, død er krigsherrens argument “hvis du ikke X, så stopper alt stopper alt du nogensinde og aldrig mere se eller høre og jorden i dine øjensprækker, og mulmet der fylder din strube, goldt ej mere at kunne udkalde men med en dødnings stivnakke blot mod en dækket stjernehimmel kunne skue”, død er krigens biprodukt, når en drone plaffer, når et præcisionsmissil med et væld af sanseapparater, som en falk fra klar himmel neddrætter og forvandler en bryllupsforsamling til et splitsekunds spredning af; Cylindriske lemmer, knoglestumper, Kæber med tænder, kødstykker, og sprøjt af blod der koges og gøres til klatter og blandes med støv og bliver til forbrændt ingenting før det overhovedet rammer jorden, og indmad og tøj og skalpe og sko, altsammen i en ny forordning, altsammen organiseret udfra et newtoniansk hellere end et socialt princip.  hudflager der vejrer i hedeopsejlingen eller langsomt daler. Og sådan er det også når det er en gruppe Ba’athister eller talebanere der er det horisontskysporende ståltodernkiles mål. 



Og var dig, var dig du unge, du uprøvede, var dig. For den på krigsmarken omfarende ånd er ældre end sproget selv. Og ædlere mænd end dig har i blodets brusende opstemning hugget hoveder hænder ører skamlæber forhuder, voldtaget, skændet deres lig og båret deres kroppe som trofæ.



Og sorgen sorgen, den mand der ved din side segner, af et støvplaskende håndful blykugler hans bløde legeme sig en fangede, og nu med en bleg søvne hans lemmers kraft aftager. Er det tårer, er det tårer i dine øjne søn? Er det had er det had for dine fjender i dine hænder, i dine fingre der gramser aftrækkeren eller i dine fødder i dine fødder der let på fjed mod skytteild flitrer. Eller er det en opgiven, er det et minde om din mor og din kæreste søn?

Eller er det en detalje, et specifikt mønster fra granatfragmentationer i et uspecifikt træ du ikke kender navnet på, er det lige den måde ørkensolen filtrerer igennem det høje græs, er det kroppe der bevæger sig som i en symfoni men hvis mening er fjern, nu så fjern, så fjern for dig, så fjern fra den slørede verden.



Og bagefter bagefter mand, I lejligheden hvor selv gardinerne ikke kan afskærme byens elektriske stjerner, og mand, mand, du er intim med de her specifikke lysstriber, du er intim med de her intet-timer, men så meget andet er så fjernt så fjernt, eller en børnefødselsdag og noget identifikation du kunne have gjort foruden (barnets legelyde er en universalitet), og mand, mand, de der øl med drengene, det kan man stadig, men de har en lethed og en sværhed som du har svært ved at forstå-



<!--EndFragment-->